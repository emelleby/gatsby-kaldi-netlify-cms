---
templateKey: blog-post
title: Spiring
date: 2020-08-10T14:30:55.674Z
description: Spiring er en fin måte å introdusere mer grønt i kosten
featuredpost: true
featuredimage: /img/spiring.jpg
tags:
  - tips
  - dyrking
---
![spirer](/img/spiring.jpg "spirer")

Spirer er noe av det enkleste du kan dyrke hjemme. De trenger ikke jord engang! Det eneste du trenger for å komme i gang, er spirefrø og spireglass. Jeg kjøper mine frø og glass på Sanabona.no, men du finner som regel det meste i en helsekostforretning. Jeg synes spireglassene fra Geo, som de selger der, er enkle å bruke og fine i designet.

Et spireglass, ser ut som et syltetøyglass, men har lokk med netting i, slik at det skal være lett å sile av vannet. I tillegg følger med et lite stativ, slik at spireglasset kan stå i ca 45 graders helling, slik at overflødig vann renner ut. Slik unngår man at det blir mugg.

Jeg har ikke grønne fingre, men spirer får jeg til. Her er en enkel måte å gjøre det på:

* Fyll bunnen av glasset med spirefrø, ca 2 cm opp i glasset.
* Fyll så på med vann og la det stå slik over natten (eller ca 8-10 timer)
* På morgenen heller du av vannet og setter glasset på stativet
* Du fyller opp glasset med vann for så å helle det ut med en gang, hver morgen og kveld. Glasset skal ikke stå i direkte sollys. 
* Når spirene har vokst seg ut etter 3-5 dager, settes de den siste dagen i direkte sollys for at bladene skal bli grønne (da dannes det chlorofyll).
* Nå er spirene ferdige, og de kan fylles i en lufttett boks som du oppbevarer i kjøleskap. Her holder de seg i ca en uke (kanskje lengre også). 

**Lykke til!!**